<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>生活 on cake918小屋</title>
    <link>https://www.yangwenchao.com/categories/%E7%94%9F%E6%B4%BB/</link>
    <description>Recent content in 生活 on cake918小屋</description>
    <generator>Hugo -- gohugo.io</generator>
    <language>zh-CN</language>
    <lastBuildDate>Tue, 31 Mar 2020 00:00:00 +0000</lastBuildDate>
    
	<atom:link href="https://www.yangwenchao.com/categories/%E7%94%9F%E6%B4%BB/index.xml" rel="self" type="application/rss+xml" />
    
    
    <item>
      <title>鬼语</title>
      <link>https://www.yangwenchao.com/post/life/2020/2020-03-31-guiyu/</link>
      <pubDate>Tue, 31 Mar 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-03-31-guiyu/</guid>
      <description>鬼语其一
他日我为鬼， 诸君莫惊惶。 且上一柱香， 以就孟婆汤。
鬼语其二
莫笑我为鬼， 克日便相逢。 我去好梦碎， 君存多余悲。
鬼语其三
唐宋诗词寻常见， 李杜吟咏不再聆。 莫待身后作鬼语， 且尽生前热心肠。</description>
    </item>
    
    <item>
      <title>世说新语其一</title>
      <link>https://www.yangwenchao.com/post/life/2020/2020-03-29-shishuoxinyu/</link>
      <pubDate>Sun, 29 Mar 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-03-29-shishuoxinyu/</guid>
      <description>世说新语其一 以数言而成文，记人录事，可略世风时俗，可仰英姿雅望。其间多有典闻名播于民间，亦有概其要而成其语者，溯其源而知其本，考较蒙正，不亦乐哉！
一、雅句妙词 美文  郭林宗：叔度如汪汪万顷之陂，澄之不清，扰之不浊，其器深广，难测量也！ 陈季方：吾家君譬如桂树生泰山之阿，上有万仞之高，下有不测之深；上为甘露所沾，下为源泉所润。当斯之时，桂树焉知泰山之高，渊泉之深！不知有功德与无也！ 殷仲堪：勿以我受任方州，云我豁平昔时意，今吾处之不易。贫者，士之常，焉得登枝而捐其本！ 庞士元：仆生出边垂，寡见大义。若不一叩洪钟、伐雷鼓，则不识其音响也。 李喜：先公以礼见待，故得以礼进退。明公以法见绳，喜畏法而至耳。 庾法畅造庾太尉，握麈尾至佳。公曰：“此至佳，那得在？”法畅曰：“廉者不求，贪者不与，故得在耳。” 庾稚恭为荆州，以毛扇上武帝，武帝疑是故物。侍中刘劭曰：“柏粱云构，工匠先居其下。管弦繁奏，钟夔先听其音。稚恭上扇，以好不以新。” 桓公北征，经金城，见前为琅琊时种柳，皆已十围，慨然曰：“木犹如此，人何以堪！”攀枝执条，泫然流泪。 顾悦：蒲柳之姿，望秋而落。松柏之质，经霜弥茂。 简文入华林园，顾谓左右曰：“会心处不必在远，翳然林水，便处有濠濮间想也，觉鸟兽禽鱼自来亲人。” 李弘度：北门之叹，久已上闻；穷猿奔林，岂暇则木！ 顾长康：千岩竞秀，万壑争流，草木蒙笼其上，若云兴霞蔚。 谢玄：譬如芝兰玉树，欲使其生于阶庭耳！ 顾长康：山崩溟海竭，鱼鸟将何依！ 顾长康：鼻如广莫长风，眼如悬河决流。声如震雷破山，泪如倾河注海。 毛伯成：宁为兰摧玉折，不作萧敷艾荣 郑冲：皋陶严明之旨，非仆暗儒所探  好词  高标，伟仪，清格， 哀悔骨立 身无长物 颠倒衣裳 狷介之士 滓秽，清虚 朱门，蓬户，荆门，柴门， 无可无不可 ——韩康伯 未若柳絮因风起 ——谢道韫 年在桑榆 轩翥 济河焚舟 应接不暇  二、生言僻字  陂（bei1）：湖泊 濬（jun4）：同 浚 羖（gu3）：黑色公羊 剡（shan4）： 褚（chu3）： 惙（chuo3）： 贲（ben1）：虎贲  三、故典旧闻  徐孺子下陈蕃（陈著）之榻 ——席不暇暖 元方难为兄，季方难为弟：难兄难弟，两人都优秀，给对方有压力 管宁、华歆共园中锄菜，见地有片金，管挥锄与瓦石不异，华捉而掷去之。又尝同席读书，有乘轩冕过门者，宁读如故，歆废书出看。宁割席分坐曰：子非吾友也！——割席断交 郗公含饭 五羖大夫：百里奚 “吾有车而使人不敢借，何以车为！”遂焚之。 孔融：韪曰：“小时了了，大未必佳。”文举曰：“想君小时，必当了了。” 孔融被收，中外惶怖。时融儿大者九岁，小者八岁，二儿故琢钉戏，了无遽容。融谓使者曰：“翼罪止于身0，二儿可得全不？”儿徐进曰：“大人岂见覆巢之下复有完卵乎？”寻亦收至。 箕（ji）山之志：隐居 满奋：臣犹吴牛，见月而喘。——吴牛喘月，水牛怕热，太阳晒到就喘息，看到月亮以为是太阳，心生害怕，也就会喘。 黍离之痛 欲者不多，而使与者忘少  四、慨而叹之 一叹 古人之称，有以名称，有以字称，有以治所称，有以爵禄称，或仅以公称。</description>
    </item>
    
    <item>
      <title>菜根谭</title>
      <link>https://www.yangwenchao.com/post/life/2020/2020-03-21-caigentan/</link>
      <pubDate>Sat, 21 Mar 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-03-21-caigentan/</guid>
      <description>菜根谭 明代洪应明所编，篇幅短小，以言为文，致意而止，不做赘言。然言近旨深，意境悠远，精辟入里，发人心聩，令读者醍醐灌顶，回味不绝！
一、雅句妙词 美文  岁月本长，而忙着自促；天地本宽，而卑者自隘；风花雪月本闲，而老攘者自冗。 会心处不必在远，翳然林木，便自有濠濮间想也；觉鸟兽禽鱼，自来亲人。 松涧边，携杖独行，立处云生破衲；竹窗下枕书高卧，觉时月侵寒战毡。 隐逸林中无荣辱，道义路上无炎凉。 嗜寂者，观白云幽石而通玄；趋荣者，见清歌妙舞而忘倦。惟自得之士，无喧寂，无荣枯，无往非自适之天。 孤云出岫，去留一无所系；朗境悬空，静噪两不相干。 宠辱不惊，闲看庭前花开花落；去留无意，漫随天外云卷云舒。 芦花被下，卧雪眠云，保全得一窝夜气；竹叶杯中，吟风弄月，躲离了万丈红尘。 竹篱下忽闻犬吠鸡鸣，恍似云中世界；芸窗中雅听蝉吟鸦噪，方知静里乾坤。 徜徉于山林泉石之间，而尘心渐息；夷犹于诗书图画之内，而俗气潜消。 昔日所云我，而今却是伊，不知今日我，又属后来谁？——不可执着于我 帘栊高敞，看青山绿水吞吐云烟，识乾坤之自在；竹树扶疏，任乳燕鸣鸠送迎时序，知物我之两忘。 竹影扫阶尘不动，月轮穿沼水无痕。 水流任急境常静，花落虽频意自闲。 狐眠败砌，兔走荒台，尽是当年歌舞之地；露冷黄花，烟迷衰草，悉属旧时争战之场。盛衰何常，强弱安在，念此，令人心灰。 试思未生之前有何象貌，又四既死之后作何景色，则万念灰冷，一性寂然；自可超物外，游象先。 登高使人心旷，临流使人意远；读书于雨雪之夜，使人神清；舒啸于丘阜之巅，使人兴迈。 人心多从动处失真。若一念不生，澄然静坐，云兴而悠然共逝，雨滴而泠然俱清，鸟啼而欣然有会，花落而潇然自得。何地非真境，何物无真机？ 欲识永明旨，门前一湖水；日照光明至，风来波浪兴。——适万物之性 此心常看得圆满，天下自无缺陷之世界；此心常放得宽平，天下自无险侧之人情。 天地有万古，此身不再得；人生只百年，此日最易过。幸生其间者，不可不知有生之乐，亦不可不怀虚生之忧。 山之高峻处无木，而溪谷回环则草木丛深；水之湍急处无鱼，而源潭停蓄则鱼鳖聚集。  好词  钓者有杀意，弈人有争心 盆池足烟霞，蓬屋得风月 山河大地属微尘，血肉身躯归泡影 石火光中争长短，蜗牛角上较雌雄 延促由一念，宽窄系寸心 虽味如嚼蜡，而甘之如饴 如汤沃雪 素琴横月，短笛吟风 草之静秀者为英，兽之拔群者为雄！ 为鼠常留饭，怜蛾不点灯 肩鸿任钜  对仗  静夜钟声，澄潭月影 秋空霁海，石室丹丘 漏尽烛残，香销茗冷 岩栖穴处，枕流漱湍 焚香，煮茗 栖恬守逸 羝羊触籓，骑虎难下 蔬粝，藜羹 托身，寄骸  二、生言僻字  僭（jian4）：越 罣（gua4）：挂 愆（qian1）：忧 剀（kai3）：符合事实 憧憧（chong1）：来往不定  三、故典旧闻  丹丘：海外神仙地 北邙：指墓地 终南捷径 竿牍：书信  四、慨而叹之 一叹  外物扰扰，俗事纷纷，以我心静之，转之，至于物我合一，而后物我两忘；返璞归真，最后见真我真物。 筵席必散，但尽欢娱，后事难料，行乐当下耳。 做事当适可而止，为欢则意尽乃息，身后之时，一切寂然，何不超脱！ 人生之意义：留的身后名； 人生不朽之法：立德，立功，立言； 不限于私我，不囿于形骸，我即万物，万物即我，我同微尘，微尘同我！</description>
    </item>
    
    <item>
      <title>唐摭言</title>
      <link>https://www.yangwenchao.com/post/life/2020/2020-03-08-tangzhiyan/</link>
      <pubDate>Sun, 08 Mar 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-03-08-tangzhiyan/</guid>
      <description>唐摭言
五代王定保撰写，载唐代科举规制，述诸辈遗闻轶事。可观古之任选之法，可知旧时科考之习。究其片言只语，简而录之，供来日考校取材，并饷同好之耳目。
一、雅句妙词 美文  生而知之者，性也；学而知之者，习也。——心学之习而见性也。 何必与夫时俗之人同得失忧喜而动乎心？ 后来者不可期，安知其读吾词而不知吾心之所存乎？——以文存心，然终不可存人也！ 仆之困穷，如君之往昔；君之未遇，似仆之今朝。 不怨天，不尤人，下学而上达。——语出论语 神龙已来，杏园宴后，皆于慈恩寺塔下提名，同年中推一善书者纪之。他时有将相，则朱书之。及第后知闻，或遇未及第时题名处，则为添“前”字。 谬持文柄得时贤，粉署清华次第迁。昔岁策名皆健笔，今朝称职并同年。各怀器业宁推让，俱上青霄岂后先。何事老来犹赋咏，欲将酬和永留传。——裴公 银缸斜背解鸣铛，小语偷声贺玉郎。从此不知兰麝贵，夜来新惹桂枝香。——裴思谦 呜呼茂挺，平生相知，情体如一；岁月之别，俄成古今。天乎丧予，此痛何极！华衅罚深重，艰难所钟，殊方永慕，触目号裂，途穷易感，况哭故人。以足下才为挺生，名盖天下，道孤命屈，沦厄终身。避乱全絜，忠也；冒危迁祔，孝也。有王佐之才，先师之训，而殁于道路，何负于天乎？痛哉！华畴昔之岁，幸忝周旋，足下不弃愚劣，一言契合，古称管鲍，今则萧李，有过必规，无文不讲。知名当世，实类无人，循环往复，何日忘此！存实等泣血千里，羁旅相依；闻其一哀，心骨皆断。夫痛之至者，言不能宣，虽欲寄词，祗益填塞。茂挺，君其降灵，尚享！——李华祭萧颖士文 于菟猎食，非求尺璧之珍；鶢鶋避风，不望洪钟之乐。 芳林十哲（今记得者八人）——十哲之名，可谓大矣！然仅百年，十哲亦只存八人之名，而千年之后，淼淼人海，更余几人？ 刘子振，蒲人也，颇富学业，而不知大体，尤好陵轹同道，诋讦公卿。不耻干索州县，稍不如意，立志寒暑，以至就试明庭，稠人广众，罕有与之谈者。居守刘公主文岁，患举子纳卷繁多，榜云纳卷不得过三轴。子振纳四十轴，因之大掇凶誉。子振非不自知，盖不能抑压耳。 矧乃时之不来，命或多蹇。善恶蔽于反己，得失幸于尤人。——人之成败，时也，命也！ 昆仑水色九般流，饮即神仙憩即休。敢恨守株曾失意，始知缘木更难求。鸰原谩欲均余力，鹤发那堪问旧游！遥望北辰当上国，羡君归棹五诸侯。——罗隐 段维，性嗜煎饼，尝为文会，煎饼才熟，而一韵赋成。 潘纬十年吟古镜，何涓一夜赋潇湘——古镜不存，潇湘安在？不论十年和一夜，皆不传也！ 大风吹海，海波沦涟，涵为子文，无隅无边。长松倚雪，枯枝半折，挺为子文，直上巓绝。风下霜晴，寒钟自声，发为子文，铿锵杳清。武陵深阗（tian2），川长昼白，间为子文，渺茫岑寂。豕突鲸狂，其来莫当。云沉鸟没，其去倏忽。腻若凝脂，软于无骨。霏漠漠，澹涓涓，春融冶，秋鲜妍，触即碎，潭下月，拭不灭，玉上烟。——陆龟蒙墓志 浩然奉诏，拜舞念诗云：“北阙休上书，南山归敝庐。不才明主弃，多病故人疏。”上闻之怃然，曰：“朕未曾弃人，自是卿不求进，奈何反有此作！”因命放归南山，终身不仕。——作的一手好死 千里江山陪骥尾，五更风水失龙鳞。昨夜浣花溪上雨，绿杨芳草属何人！——张曙 天下不可问，人欲奚为！然则同时郎官及余亲故，自仆贬黜之后，亡者三十余人，皆负声华，岂无知己？不与年寿，相次殁于泉扃。有若范宣城等，就中深密，最与追从，亦思题篇，匪朝即夕，索然皆尽，非恸而谁！不奈吾侪多从鬼录，独求荣进，实愧无厌，向前借誉，于公是谬。自顷探释氏苦空之说，览庄生齐物之言，宠辱何殊，喜愠无别。希求速进者，未必以前有；永甘弃废者，未必以后无。倚伏难知，吉凶何定！朝荣暮落，始富终贫。范卷篑而后荣，邓赐钱而饿死。当黥而贵，折臂犹亨，翻覆何定！波澜飘飘，风雨任运推转，何必越性干祈？但以邺城最当官路，使命来往，宾客纵横，马少憩鞍，人当倒屣；俸禄供币，盖不足云，筋力渐衰，故难堪也。傥少乖阻，即起憾辞，诚兼济之义存，若屡空而理在。加以物务牵率，形役徒劳，幸有田园在于河内，控带泉石，交映林亭，密尔太行，尤丰药物。素书数千卷，足览古今；子侄五六人，薄闲诗赋。兼令佐酒，何处生愁？更引围棋，别成招隐。风来北牗，月出东岑，往往观鱼，时时梦蝶，唯开一径，懒问四邻。潘岳于是闲栖，粱竦由是罢叹。行将谢病，自此归耕。倘不遂微诚，明神是殛！远陈本末之事，庶体行藏之心。秋中渐凉，惟纳休谧！出处方异，会合无期，愿以加餐，匪唯长忆。——张楚与达奚侍郎书节选 王适侍御，元和初，举贤良方正，直言极谏科，太直见黜！——笑煞人也！ 长乐坡前逢杜甫，头戴笠子日卓午。借问形容何瘦生？祗为从来学诗苦。——李白戏杜甫诗 高涣者，锴之子也，久举不第。或谑之曰：“一百二十个蜣螂，推一个屎块不上”（盖高氏三榜，每榜四十人）——何不说，高锴公正无私！  好词  耳临清渭洗，心向白云闲 玉石不分，薰莸错杂 巨鳌赑屃，首冠蓬山 叨承恩顾，铭心在骨 忝沐深恩，喜陪诸彦 物态浇漓：沉于俗事 同源异派：同气连枝 神质瑰秀 叨承恩顾，忝蒙垂顾，承蒙眷顾，辛忝成名，忝沐深恩，既承嘉惠，偏承眷顾，久蒙提携 山河契阔，世事乖阻 菜色相看 幕天席地 道阻且长，音尘寂蔑 袍似烂银文似锦 药杵声中捣残梦，茶铛影里煮孤灯——李洞 人生如云在须臾，何乃自苦七尺躯——赵牧 眼前俗物关情少，醉后青山入意多——姚岩杰 想应百年后，人世更悠悠——胡玢 扫地树留影，拂床琴有声——李涛 辞藻富赡 冠绝一时，天下仰风 操觚（gu1）染翰 妍丽，遒健，清丽，绵致 斗筲（shao1）之资 丽句清辞，遍在时人之口；衔冤抱恨，竟为冥路之尘 微云淡河汉，疏雨滴梧桐——孟浩然 横海殊量，干霄伟材，雄笔丽藻，独步当时，峻节清心，高迈流俗 分若芝兰，坚若胶漆  对仗  考，察，观，校，知，究，视 录，编，记，载，述 览，读，阅 忘，遗，失，丢，没，不存 焚，烬 殂，殁 遇，遘，罹 同僚，同门， 庠序，乡闾 公卿，膏粱，纨绔，冠冕，锦衣，貂裘，紫绶， 状元及第，金榜题名 及第，登科，折桂，穿杨 紫陌寻春，青云得路 判若云泥，天壤之别 萧容艾芳，兰催桂折 衔，怀 阁下，麾下，足下 布衣，黎民，苍生，百姓，父老 四海之望，苍生所盼 柳营，兰署 蓬山，凤池，寰瀛 绛帐，银钩，锦被，玉枕，香衾，茵毯，翠帘，珠箔，罗帐，绛被，罗帐 薰莸错杂，稂莠不齐 林栖谷隐，枕石漱湍 蔬粝，藜羹 拊膺，扼腕，捶手，顿足 高轩敞庑，广厦巍廊 忧戚，悲恸 逆旅，羁旅 倒囊济之，倾囊相助 峻德，伟望 形质，状貌 垂誉千载，流芳百世 援毫而就，数刻而成 染瘴缠疴 掖垣践履，慈恩提红，南院上榜 蓬门，陋巷，棘篱  二、生言僻字  恚（hui4）：愤，恨，怨 繇（you2）：自，从 觇（chan1）：偷看 绐（dai4）：疑惑 夐（xuan4）：求 旃（zhan1）：之 棨（qi1）： 瘗（yi4）：埋 慝（te4）：邪恶 讦（jie2）： 讧（hong4）： 舁（yu2）：抬 沃（wo2）：浇 燠（yu4）：热  三、故典旧闻  明经：三十老明经，五十少进士 先辈： 同年：同年及第，不论长幼 慈恩提名，曲江会宴 青衿：读书人 捻：十年 纪：十二年 凌轹：欺侮 反初：还俗 临深履薄，赴汤蹈火 瓜李之嫌，薏苡之谤 温庭筠：才名籍甚，罕拘细行，以文为货，识者鄙之 掖垣：皇宫旁垣，代中央部门  四、慨而叹之 一叹 古之礼，规矩虽冗，而得其仪，为事之前，必先为人！</description>
    </item>
    
    <item>
      <title>无病</title>
      <link>https://www.yangwenchao.com/post/life/2020/2020-01-20-wubing/</link>
      <pubDate>Mon, 20 Jan 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-01-20-wubing/</guid>
      <description>无病
岁迫三纪余病身， 年近本命寄红绳。 砥砺筋骨勤餐饭， 只要杏林药生尘！</description>
    </item>
    
    <item>
      <title>无题</title>
      <link>https://www.yangwenchao.com/post/life/2020/2020-01-13-wuti/</link>
      <pubDate>Mon, 13 Jan 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-01-13-wuti/</guid>
      <description>无题
贱身常为俎上肉， 微躯总成釜中豆。 做羹化糜由人去， 丹心碧血自风流。</description>
    </item>
    
    <item>
      <title>无题</title>
      <link>https://www.yangwenchao.com/post/life/2020/2020-01-13-wuti1/</link>
      <pubDate>Mon, 13 Jan 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-01-13-wuti1/</guid>
      <description>无题
世道艰阻未曾息， 履冰蹈火总惕厉。 欲要悬帆乘风去， 一波又起浪愈急。</description>
    </item>
    
    <item>
      <title>无题</title>
      <link>https://www.yangwenchao.com/post/life/2020/2020-01-07-wuti/</link>
      <pubDate>Tue, 07 Jan 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-01-07-wuti/</guid>
      <description>无题
枝头数声啼莺，惊碎寒冰，扰动春心。眼看千山染翠，万径点苍！
春水一任东流，淘尽英雄，不舍昼夜。心思浣纱若耶，垂钓子陵！</description>
    </item>
    
    <item>
      <title>昨日重现</title>
      <link>https://www.yangwenchao.com/post/life/2020/2020-01-07-wuti1/</link>
      <pubDate>Tue, 07 Jan 2020 00:00:00 +0000</pubDate>
      
      <guid>https://www.yangwenchao.com/post/life/2020/2020-01-07-wuti1/</guid>
      <description>昨日重现
妙音悠扬又重放， 细诉昨日好时光。 怨叹过往不复返， 今日一去复凄凉。</description>
    </item>
    
    <item>
      <title>无题</title>
      <link>https://www.yangwenchao.com/post/life/2019/2019-11-28-wuti/</link>
      <pubDate>Thu, 28 Nov 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-11-28-wuti/</guid>
      <description>无题
秋风瑟瑟秋雨寒， 梧桐零落枫叶残。 人生几得三春暖， 应将落花等闲看。</description>
    </item>
    
    <item>
      <title>游湘湖</title>
      <link>https://www.yangwenchao.com/post/life/2019/2019-10-20-youxianghu/</link>
      <pubDate>Sun, 20 Oct 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-10-20-youxianghu/</guid>
      <description>游湘湖
 国庆得闲，驱蹇驴，载儿女贤妻，往湘湖一游。豪情故老，以西湖比西子，鲜丽而不能掩其媚；衰颓旧翁，将湘湖作村闺，淳朴而不能藏起秀。往来墨客，古今骚人，多有西湖山色褒奖之词，然少见湘湖风景赞美之语。故当今之游客，熙熙攘攘，嘈嘈杂杂，闻苏杭之名，读钱塘之文，慕西湖之景，皆往而察之，踏先人之行迹，觅山水之佳处。
 当今西湖之湖山，以为世间烟火所萦，并俗事凡尘所扰，绝了当年清秀隽永之骨，存了一副脂粉浓艳之皮。特乐政者另寻新址，好游者再辟蹊径，开芦荻之滩，整菰蒲之渚，清菱藻之滨，修菡萏之池，筑杨柳之堤，通幽篁之径，起跨虹之桥，建泊舟之渡。其势小成，不失古味。
 家小四人，拾阶登桥，信步柳岸，闲坐石椅，懒卧绿茵。其余观者，两两三三，错落有序，不益其繁，不减其简，无前拥后堵之忧，少喧闹纷杂之扰。遥想当年，自携佳肴，共暖美酒，席地论道，笑谈古今，兴起而咏，醉罢而眠，月落而返，意犹未尽，其乐逾今百倍！
 佳期匆匆，逗留短促，浮掠湖山，浅尝而止。然碧荷绿柳，白鸥锦鲤，徐徐清风，悠悠细浪，虽不能尽，已得其味矣。另如电光阴，狭短人生，得与妻小共度，方是一大乐事，不虚此行，不虚此时也！</description>
    </item>
    
    <item>
      <title>游虎跑</title>
      <link>https://www.yangwenchao.com/post/life/2019/2019-10-20-youhupao/</link>
      <pubDate>Sun, 20 Oct 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-10-20-youhupao/</guid>
      <description>游虎跑
新茵染古道，老叟汲瘦泉。蓊郁苍松乔木，斑驳庙宇楼台。
长亭声犹在，不见悲欣客。
吴越山依旧，未遇赏峰人。
竹篱数编，疏影枝绿，和靖居士鹤远！
茅舍重修，蟹眼汤成，弘一法师安在？
茂林蹊径，多少豪杰云游？任他高士大侠，随落叶，归根去也。
滴翠残碑，几处遗迹幸存！书甚伟绩丰功，逐西风，同尘化矣。</description>
    </item>
    
    <item>
      <title>游西湖</title>
      <link>https://www.yangwenchao.com/post/life/2019/2019-10-20-youxihu/</link>
      <pubDate>Sun, 20 Oct 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-10-20-youxihu/</guid>
      <description>十一佳节，举国咸庆，海内同欢，携家人同游西湖，纳秋风之爽朗，享节日之欢愉。乍出门时，阴云如布，方到湖旁，骤雨便至，片刻而止，</description>
    </item>
    
    <item>
      <title>无题</title>
      <link>https://www.yangwenchao.com/post/life/2019/2019-09-17-wuti/</link>
      <pubDate>Tue, 17 Sep 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-09-17-wuti/</guid>
      <description>无题
风声呼迟速， 烛影摇明灭。 孤坐四壁空， 可有鬼神语？</description>
    </item>
    
    <item>
      <title>无题</title>
      <link>https://www.yangwenchao.com/post/life/2019/2019-09-17-wuti1/</link>
      <pubDate>Tue, 17 Sep 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-09-17-wuti1/</guid>
      <description>无题
世人皆好黄金屋， 我心偏爱板桥居。 仰首可赏瓦间月， 俯身便沐墙隙风。
出行为伍竹中鹭， 归途有伴水上鸥。 野径无迹何处去？ 岭头白云认行踪。</description>
    </item>
    
    <item>
      <title>心学偶感二</title>
      <link>https://www.yangwenchao.com/post/life/2019/2019-06-30-yangming2/</link>
      <pubDate>Sun, 30 Jun 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-06-30-yangming2/</guid>
      <description>心学偶感二
困知勉行：知己之不知，学而致知，谨行审之，亦独上高楼之谓也！
学知利行：方入门罢，时或遗之，勤加行之，保其绵远，亦为伊消得人憔悴之谓也！
生知安行：当其熟矣，自然化之，当此是知也，顺心而行即可。未发之中，亦蓦然回首之谓也！
知行合一，相辅而成，行而知之，知而行之！所谓知者，知是物为何物，知何以成其物，知造物者之心！ </description>
    </item>
    
    <item>
      <title>心学偶感一</title>
      <link>https://www.yangwenchao.com/post/life/2019/2019-06-29-yangming1/</link>
      <pubDate>Sat, 29 Jun 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-06-29-yangming1/</guid>
      <description>心学偶感一
物无善恶，人无高下，分别在境，取舍由心！
一念正心，心便正矣，格物致知，修其远耳！ </description>
    </item>
    
    <item>
      <title>游慧心谷</title>
      <link>https://www.yangwenchao.com/post/life/2019/2019-05-29-huzhouxiaoyi/</link>
      <pubDate>Wed, 29 May 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-05-29-huzhouxiaoyi/</guid>
      <description>游慧心谷
灯燃树愈森， 雨润叶更青。 云落秀峰隐， 烟起人家出。</description>
    </item>
    
    <item>
      <title>社戏</title>
      <link>https://www.yangwenchao.com/post/life/2019/2019-05-21-shexi/</link>
      <pubDate>Tue, 21 May 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-05-21-shexi/</guid>
      <description>搜肠刮肚难成句， 鸡鸣犬吠自成诗。 拼却杯中无限酒， 难醉红尘俗世人。
 共和七十载，岁在己亥年，赖乡间缙绅之能，集村中众人之力，邀梨园之名伶，饷诸老之耳目。出演之地，乃新立之礼堂，位于粼粼碧茶之下，幽幽修竹之侧，白墙红瓦，有画檐以栖飞鸟，高轩敞庑，得广厦以纳亲朋。
 八方之客，闻流言以觅其道，四海之宾，寻陌路以至僻壤。东方初白，两两三三，近于午时，则人潮涌动，络绎不绝兮，携椅插扇而来，川流不息也，骑驴驾车而集。古稀之辈，鹤发拄杖以争其先，耄耋之年，儿女相扶以承其后。肩踵相继塞其道，车马如龙溢于途，前后相呼，上下相应，熟识偶遇，互道家长里短，故知相逢，且话儿女情长。
 礼堂之前，道之两侧，开荒去芜，修颓葺坍，市井商贾，席地而贩，趁隙成摊。野叟老妪，皓首苍髯，不惧熏蒸，充盈礼堂，摇扇成风，呵气成云，人声鼎沸，眼杂耳噪，而其乐兹与此，不是我辈所得知也！锣鼓响处，山谷响雷，唱喏声起，啼莺婉转。粉面翠黛湿桃花，罗襦红袖透玉肌，绿杨修篁且婆娑，沙鸥白鹭共盘旋。依山野村，不意如此之盛，新辟之径，怎料今日之隆。
 星垂月落，流光射于长空；曲终人散，火龙游于狭路。扰扰攘攘，嘈嘈杂杂，芸芸茫茫，浩浩汤汤。片刻之后，灯息人静，唯余田间之叫蛙，草中之鸣螽。
 而一山之隔，乃公墓所在，当此之时，聚众为欢何其乐，不远之日，孤寂长眠谁人哀。清风徐来，寂然悠然，想苏子愀然于吾生之须臾，伯玉怅然于天地之悠悠，右军悲于今昔之同视。忽于门前篱落间，有点点圆叶如豆，原是儿时所种之牵牛，迄今逾三十载矣，其叶犹如初见，然已非彼时之花也！ </description>
    </item>
    
    <item>
      <title>采莓</title>
      <link>https://www.yangwenchao.com/post/life/2019/2019-05-06-caimei/</link>
      <pubDate>Mon, 06 May 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-05-06-caimei/</guid>
      <description>沉醉人事春光误， 落红散尽芳菲暮。 忽闻山中采茶语， 洗却浮生半日俗。
 暮春时节，缤纷落尽，无限光景，维余万顷碧波，数声鹈鹊。儿时常与诸朋出没山林之间，其中有野果以娱口腹，但得方言，不能书之，偶拾一二，究其名号，有刺莓、茶泡、乌捻果、金刚藤、野柿子等。而应时之果，非刺莓莫属，当此之际，虽已衰败，捡其残漏，亦足以饷其腹。亦望顽儿可承吾乡野之性，不忘其本也！
 想当年，采果最佳之所，当在竹林之下，遍布于野，果硕累累，然今已做私人苑囿，不复为村人共乐也！另有茶圃之中，蔓延笼覆，虽有摘取之烦，亦有回馈之丰，今亦不存。另近年于废墟穷壤之间，丛簇杂生，采取益烦，收获益薄，今亦化做巍巍礼堂，不复存耳！区区一莓，难得一容身之所，不亦悲夫！
 家父告余：曾于某处山涧中得见此物，可往而察之！吾欣然携子俱往。与道旁危石壁立处，偶得数枚，痴儿已然欢呼雀跃，不能自禁。再往旧时采石场深处寻去，则两侧破衣旧裳，烂柜腐椅充斥其间，触目而心惊，遂回首向道下涧中行去。果于荆棘密布之中，见星星点点之红色浆果，心神为之一振！
 往昔与诸伴游时，有肆意采而食之，则唇肿如香肠者。又有村叟言，蛇好此果而常行其间，慎而往也！另有所谓瘴气者，城中人偶染之，则痛痒难忍，肤起如鳞！然吾生于斯长于斯，此山此木，山间坟丘，林间蛇虫，皆吾旧友，何所畏哉！采撷之时，手足为灌木利刺所伤，肌肤为蚊虫蚁蛛所噬，吾儿亦快哉其间！
 一碗既毕，呼儿归去，答曰：何不前行，道之所在，愿之所存也！甚以为奇，然满溢盈亏之理，功成身退之道，古今几人得之？而于绝境之中寻绝景，维渊明之桃源、东坡之赤壁、介甫之褒禅山、陶庵之湖心亭可与道哉！ </description>
    </item>
    
    <item>
      <title>无心</title>
      <link>https://www.yangwenchao.com/post/life/2019/2019-04-06-wuti1/</link>
      <pubDate>Sat, 06 Apr 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-04-06-wuti1/</guid>
      <description>无心
俗事淡如水，浮尘不粘身。 将错且就错，桥头船自直。 人生不满百，莫怀千岁忧。 心间有泉林，任尔车马喧。</description>
    </item>
    
    <item>
      <title>无情</title>
      <link>https://www.yangwenchao.com/post/life/2019/2019-04-05-wuqing/</link>
      <pubDate>Fri, 05 Apr 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-04-05-wuqing/</guid>
      <description>无情
杨花绵绵去， 青丝款款留。 愿白千尺发， 换君一回头！ </description>
    </item>
    
    <item>
      <title>登山</title>
      <link>https://www.yangwenchao.com/post/life/2019/2019-01-14-dengshan/</link>
      <pubDate>Mon, 14 Jan 2019 00:00:00 +0000</pubDate>
      
      <guid>https://www.yangwenchao.com/post/life/2019/2019-01-14-dengshan/</guid>
      <description>儿时玩伴难再共， 过往岁月不从头。 山顶笑闹诸孩童， 人海浮沉寄余生！
 周末回龙游小憩，趁襁褓闺女酣睡，携妻儿登门前一山，名为火烧冰尖。依山径而上，便入旧时茶圃，当年常共诸玩伴采茶追逐嬉戏其间，然今已化作丘田。另园中之荒冢坟茔，亦皆不存。彼时常于碑刻前戏其香火供奉，实在惭愧，今亦无处可忏悔也！沧海桑田，此之谓也，往日景象唯余脑中片段，而吾子已不可得见，不亦悲夫！
 原之羊肠鸟道，今亦失之，沿人工水渠，曲折而上，妻儿嬉笑相伴，同吾一寻旧踪，亦不快哉！至于山腰，见一步道，尚在修葺，寂寥无人迹。龙盘于山岭苍林间，直入白云深处。拾阶而上，有梨园百亩，花开之时，白如雪海，果熟之日，香笼四野。上行百于步，右侧山麓间，有梅林一片，村人随意取之，以为杨梅之酒，信美味也！
 今之步道，规整有致，取山中佳处以娱远客，信得徒步之乐也。而于我辈，亦失儿时崎岖攀援之野趣耳！忆当时三五同伴，竟日肆意游荡其间，全不顾蛇虫虎豹之类，信可乐也！
 行至一平地，有茅屋一间，昔日为守林人避山间风雨也。而往时，吾亦常与同伴攀爬其间，或扒其倾圮之壁，或断其突兀之垣，而今思之，亦甚惭愧，不知当年之漏室，能谅我等之无知否？
 再行里许，左手有松风阵阵，竹海涛涛，随山风而长啸，同天地以一幽旷；共云鹤而绵杳，却俗事得一时闲。而吾妻亦不经这凛冽，埋脸于围巾之下，吾儿则一路狂奔雀跃，如脱笼之囚兔。
 又至一转弯处，见山涧间有红花数点，卓然挺立，随风逍遥，乃迎春之映山红也！再盘旋而上，火烧冰尖之峰尽在眼前也，然兴至于此，又念家中嗷嗷之幼女，便旋踵而归，山顶之期，且待下回！ </description>
    </item>
    
    <item>
      <title>雾</title>
      <link>https://www.yangwenchao.com/post/life/2018/2018-12-26-wu/</link>
      <pubDate>Wed, 26 Dec 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-12-26-wu/</guid>
      <description>雾
登罢高楼望天涯， 天涯尽在寸光中。 蓬莱咫尺语呢喃， 瑶池比邻舞玲珑。
嫦娥奔月应迷路， 夸父逐日亦失踪。 人海茫茫何所穷， 一苇渡之世皆空！</description>
    </item>
    
    <item>
      <title>雾</title>
      <link>https://www.yangwenchao.com/post/life/2018/2018-11-27-wu/</link>
      <pubDate>Tue, 27 Nov 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-11-27-wu/</guid>
      <description>雾
莫要卷帘观花容， 红绿迷离色濛濛。 不必回首觅芳踪， 灯火阑珊影幢幢。
金风玉露且错过， 断桥苏堤不相逢。 大象无形成一统， 千里姻缘至此终。</description>
    </item>
    
    <item>
      <title>夜孤行</title>
      <link>https://www.yangwenchao.com/post/life/2018/2018-11-12-yexing/</link>
      <pubDate>Mon, 12 Nov 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-11-12-yexing/</guid>
      <description>夜孤行
夜半细雨潇潇，单骑行于归途，于昏灯冷光间，见二人影，一黑衣，一白裳，伸手相招，似是故人。
衣黑者曰：吾兄弟二人值守此间，近日总逢兄台夜行于此，莫非同道，愿闻大名！
余拱手答曰：非也，非也，芸芸天地间一苍生草芥耳，夜行余此，实为生计也！
白裳者对曰：然人世如此凄苦，不若随吾兄弟二人去地府，比这世间逍遥自在！其处虽为十八层，并非地狱，为世人谬传所误，并无铜烙铁烧，亦非油炸汤镬，乃另一极乐世界也！
对曰：人生在世，喜怒哀乐，日常情也，奔波劳碌，分内事也。有父母可孝，有兄弟可敬，有妻儿可亲，此间足矣，不做非分之想，不言虚妄之语，不求无谓之福！
黑衣者悚身曰：所言是也，人常悲朝露之易逝，伤春花之易凋，叹人生之苦短。而人非朝露，不知朝露之生也无穷；人非春花，不知花容之永存，人之生也短狭，而不知死也长留！
白裳者亦叹曰：世人迷醉，惑于耳目，妄求极乐，实乃南辕北辙耳！
对之：拜服二位高论，醍醐灌顶，平生所为有之见也！
黑白拱手曰：亦叹风采，就此别过，后会有期也！</description>
    </item>
    
    <item>
      <title>夜行</title>
      <link>https://www.yangwenchao.com/post/life/2018/2018-11-11-yexing/</link>
      <pubDate>Sun, 11 Nov 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-11-11-yexing/</guid>
      <description>夜行
檐铃无端鸣铿锵， 落叶有情舞霓裳。 丑末寅初气萧瑟， 绝尘一骑行路忙！</description>
    </item>
    
    <item>
      <title>夜行</title>
      <link>https://www.yangwenchao.com/post/life/2018/2018-11-10-yexing/</link>
      <pubDate>Sat, 10 Nov 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-11-10-yexing/</guid>
      <description>夜行
夙夜披新露， 风尘起寒烟。 踏马飞奔去， 唯余檐铃响！</description>
    </item>
    
    <item>
      <title>无心</title>
      <link>https://www.yangwenchao.com/post/life/2018/2018-11-09-ougan/</link>
      <pubDate>Fri, 09 Nov 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-11-09-ougan/</guid>
      <description>无心
君之所弃，人之所求，君贱之如敝屣，人视之如珍宝！君得之若等闲，人仰之同登天！
人我殊途，取舍迥异，虽为一物，而势隔云泥，均用一力，然量分霄汉！
其中悬差，不可平也，唯得失之悲欢，其意一也！</description>
    </item>
    
    <item>
      <title>院前略景</title>
      <link>https://www.yangwenchao.com/post/life/2018/2018-10-15-menqianjing/</link>
      <pubDate>Mon, 15 Oct 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-10-15-menqianjing/</guid>
      <description>院前略景
一树馥郁暗香重， 半帘空濛黛色轻。 不求人间好风物， 绝妙美色入眼前！ </description>
    </item>
    
    <item>
      <title>里人治丧</title>
      <link>https://www.yangwenchao.com/post/life/2018/2018-04-02-lirenzhisang/</link>
      <pubDate>Mon, 02 Apr 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-04-02-lirenzhisang/</guid>
      <description>里人治丧
楼上阵阵经忏，楼下排排花圈，里人治丧，今又亲临，幸甚至哉！
锣鼓喧嚣，唢呐悠扬，已是四月天，怎把元宵闹？莫不是，恐负好春光，夜半不得闲？ 奠字悬中，花圈迎道，值此百花期，先人驾鹤去！且将那，佛号圣经诵，不意小倩来。</description>
    </item>
    
    <item>
      <title>太子湾踏春</title>
      <link>https://www.yangwenchao.com/post/life/2018/2018-03-24-tachun/</link>
      <pubDate>Sat, 24 Mar 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-03-24-tachun/</guid>
      <description>太子湾踏春
柳垂青丝，皎容常伏波以悦己目；樱覆白雪，馥郁且乘风以快人心。
游者肩踵相继，幽径寸步难行。鸟语同人语相和，花海共人海争春。
人赏花焉？人观人焉？花弄人也！ </description>
    </item>
    
    <item>
      <title>无念</title>
      <link>https://www.yangwenchao.com/post/life/2018/2018-01-01-wuti1/</link>
      <pubDate>Mon, 01 Jan 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-01-01-wuti1/</guid>
      <description>无念
心间潮汐未曾休， 笔尖半字不可言， 有朝佛法襟怀透， 我是谁来谁是我？</description>
    </item>
    
    <item>
      <title>晓梦</title>
      <link>https://www.yangwenchao.com/post/life/2018/2018-01-01-xiaomeng/</link>
      <pubDate>Mon, 01 Jan 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-01-01-xiaomeng/</guid>
      <description>晓梦
忽逢旧人影， 恍然已三生， 既已化参商， 何用劳梦萦！</description>
    </item>
    
    <item>
      <title>颠道</title>
      <link>https://www.yangwenchao.com/post/life/2018/2018-01-01-diandao/</link>
      <pubDate>Mon, 01 Jan 2018 00:00:00 +0000</pubDate>
      
      <guid>https://www.yangwenchao.com/post/life/2018/2018-01-01-diandao/</guid>
      <description>颠道
孔孟不行道將傾， 老庒式微德已病。 蒼天迷眼妖遍地， 閻羅失魂鬼橫行。
廟堂高坐犬豚樣， 錦衣難掩猢猻形。 蛇鼠執笏乾坤倒， 牛羊膏盡日月藏。
妻妾叁窋為狡兔， 魚肉白姓似虎狼。 萬馬齊喑真祥瑞， 雄雞夜半唱天明。</description>
    </item>
    
    <item>
      <title>无心</title>
      <link>https://www.yangwenchao.com/post/life/2017/2017-12-29-wuxin/</link>
      <pubDate>Fri, 29 Dec 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-12-29-wuxin/</guid>
      <description>无心
夜雨潇潇待白昼，残灯隐隐听檐漏，旧时愁绪，又续新忧，人渐瘦，人渐瘦！ 经年奔波生计谋，年少轻狂化水柔，偈语数句，禅音悠悠，参不透，参不透！</description>
    </item>
    
    <item>
      <title>无情</title>
      <link>https://www.yangwenchao.com/post/life/2017/2017-12-24-wuqing1/</link>
      <pubDate>Sun, 24 Dec 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-12-24-wuqing1/</guid>
      <description>无情
叹流年，如隔世，曾记否，七夕月下双影织。 惜韶华，易抛逝，且珍重，平安夜半对语痴。</description>
    </item>
    
    <item>
      <title>秋思</title>
      <link>https://www.yangwenchao.com/post/life/2017/2017-12-24-wuqing2/</link>
      <pubDate>Sun, 24 Dec 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-12-24-wuqing2/</guid>
      <description>秋思
凛凛长夜日起迟， 黄蝶舞罢余高枝。 煮茗焚香扫陋室， 置蟹暖酒候佳时。</description>
    </item>
    
    <item>
      <title>《我们的路》节选</title>
      <link>https://www.yangwenchao.com/post/life/2017/2017-06-23-zhaicao/</link>
      <pubDate>Fri, 23 Jun 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-06-23-zhaicao/</guid>
      <description>《我们的路》节选
 一切都无法预先料定。唯一可以掌握的是眼前所见的，手中所拥有的。当你能念书时，你念书就是；当你能做事时，你做事就是；当你能恋爱时，你再去恋爱；当你能结婚时，你再去结婚。环境不许可时，强求不来；时机来临时，放弃不得。这便是一个人应有的生活哲学！
 ——罗兰</description>
    </item>
    
    <item>
      <title>摘录</title>
      <link>https://www.yangwenchao.com/post/life/2017/2017-06-22-zhaicao/</link>
      <pubDate>Thu, 22 Jun 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-06-22-zhaicao/</guid>
      <description>摘录
既然无处可逃，不如喜悦；既然没有净土，不如清心；既然没有如愿，不如释然。 ——丰子恺</description>
    </item>
    
    <item>
      <title>无心</title>
      <link>https://www.yangwenchao.com/post/life/2017/2017-04-23-ougan/</link>
      <pubDate>Sun, 23 Apr 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-04-23-ougan/</guid>
      <description>无心
每读古人之文字，言之所及，景物自现；语之所出，情怀即和。
赤壁舟中，明月共赏；兰亭席前，今昔同叹。
当其之时，思人怀古；当其往矣，后人吊之。
往者不可招，来者不可及，过眼皆空，总成一梦。 悠悠天地，有限身骸，人之渺小如此，何事参不透？</description>
    </item>
    
    <item>
      <title>无情</title>
      <link>https://www.yangwenchao.com/post/life/2017/2017-04-09-wuqing/</link>
      <pubDate>Sun, 09 Apr 2017 00:00:00 +0000</pubDate>
      
      <guid>https://www.yangwenchao.com/post/life/2017/2017-04-09-wuqing/</guid>
      <description>无情
堤畔细柳拂清涟，坞中桃花出画檐，双飞燕，对舞蝶，融融春光信可怜！ 去日悠悠云烟灭，来日漫漫无人解，单人间，孤枕眠，匆匆又是一华年！</description>
    </item>
    
    <item>
      <title>雾</title>
      <link>https://www.yangwenchao.com/post/life/2016/2016-12-21-wu/</link>
      <pubDate>Wed, 21 Dec 2016 00:00:00 +0000</pubDate>
      
      <guid>https://www.yangwenchao.com/post/life/2016/2016-12-21-wu/</guid>
      <description>雾
渺渺茫茫宇待开，混混沌沌物皆埋。 朦朦胧胧蓬莱外，隐隐约约瀛洲来。
云缭雾绕入沧海，车水马龙上仙台。 愿祈一股浩然气，不喜飞升好凡胎。</description>
    </item>
    
    <item>
      <title>无心</title>
      <link>https://www.yangwenchao.com/post/life/2016/2016-11-22-ougan/</link>
      <pubDate>Tue, 22 Nov 2016 00:00:00 +0000</pubDate>
      
      <guid>https://www.yangwenchao.com/post/life/2016/2016-11-22-ougan/</guid>
      <description>无心
我看先人画图中， 是非成败都成空。 弹指一挥已百年， 后人看我画图中！</description>
    </item>
    
    <item>
      <title>无心</title>
      <link>https://www.yangwenchao.com/post/life/2016/2016-11-22-xinglu/</link>
      <pubDate>Tue, 22 Nov 2016 00:00:00 +0000</pubDate>
      
      <guid>https://www.yangwenchao.com/post/life/2016/2016-11-22-xinglu/</guid>
      <description>无心
雾迷灯昏， 路拥车噪， 削面寒风凛凛， 刺骨细雨潇潇。
蝼蚁行路， 蝇营浮生， 愿得小舟逝， 沧海付一笑！</description>
    </item>
    
    <item>
      <title>贺曹兄新婚</title>
      <link>https://www.yangwenchao.com/post/life/oldtime/2009-10-25-hecaoxiong/</link>
      <pubDate>Sun, 25 Oct 2009 00:00:00 +0000</pubDate>
      
      <guid>https://www.yangwenchao.com/post/life/oldtime/2009-10-25-hecaoxiong/</guid>
      <description>贺曹兄新婚
鹊噪高枝闹秋芳， 菊韵小苑满回廊。 佳节今日非重阳， 喜闻曹兄结良缘。
夜雨谁话良朋远， 西窗共剪烛影双。 人生路漫夫妻旅， 莫忘兄弟可相援。</description>
    </item>
    
    <item>
      <title>无情</title>
      <link>https://www.yangwenchao.com/post/life/oldtime/2007-08-07-wuqing/</link>
      <pubDate>Tue, 07 Aug 2007 00:00:00 +0000</pubDate>
      
      <guid>https://www.yangwenchao.com/post/life/oldtime/2007-08-07-wuqing/</guid>
      <description>无情
跌跌撞撞迷尘路， 红尘恶浪得觉悟。 断了六根方自在， 做个释迦好门徒！</description>
    </item>
    
    <item>
      <title>傲情</title>
      <link>https://www.yangwenchao.com/post/life/oldtime/2007-06-26-aoqing/</link>
      <pubDate>Tue, 26 Jun 2007 00:00:00 +0000</pubDate>
      
      <guid>https://www.yangwenchao.com/post/life/oldtime/2007-06-26-aoqing/</guid>
      <description>傲情
欢声笑语宛在昨，童颜稚气入旧国。
偶得当年无忌语，却只在梦中兴波。
细寻友君少年事，只感那岁月蹉跎。
剑磨十年终破壁，奈怎四顾无着？
且策马，挥长戈，休负了韶华蓬勃。
试霜刃，辟天阔，踏遍那万里山河。
洗耳听不得，唯怨怨啧啧，我且刮目看，那捷报频播。
吾辈当共勉：人生在世，不搏如何？</description>
    </item>
    
  </channel>
</rss>