---
layout: post
title:  采莓
no-post-nav: false
category: 生活
tags: [生活]
excerpt: 随笔
---

***儿时玩伴难再共，***  
***过往岁月不从头。***  
***山顶笑闹诸孩童，***  
***人海浮沉寄余生！***  

&emsp;&emsp;周末回龙游小憩，趁襁褓闺女酣睡，携妻儿登门前一山，名为火烧冰尖。依山径而上，便入旧时茶圃，当年常共诸玩伴采茶追逐嬉戏其间，然今已化作丘田。另园中之荒冢坟茔，亦皆不存。彼时常于碑刻前戏其香火供奉，实在惭愧，今亦无处可忏悔也！沧海桑田，此之谓也，往日景象唯余脑中片段，而吾子已不可得见，不亦悲夫！  

&emsp;&emsp;原之羊肠鸟道，今亦失之，沿人工水渠，曲折而上，妻儿嬉笑相伴，同吾一寻旧踪，亦不快哉！至于山腰，见一步道，尚在修葺，寂寥无人迹。龙盘于山岭苍林间，直入白云深处。拾阶而上，有梨园百亩，花开之时，白如雪海，果熟之日，香笼四野。上行百于步，右侧山麓间，有梅林一片，村人随意取之，以为杨梅之酒，信美味也！  

&emsp;&emsp;今之步道，规整有致，取山中佳处以娱远客，信得徒步之乐也。而于我辈，亦失儿时崎岖攀援之野趣耳！忆当时三五同伴，竟日肆意游荡其间，全不顾蛇虫虎豹之类，信可乐也！  

&emsp;&emsp;行至一平地，有茅屋一间，昔日为守林人避山间风雨也。而往时，吾亦常与同伴攀爬其间，或扒其倾圮之壁，或断其突兀之垣，而今思之，亦甚惭愧，不知当年之漏室，能谅我等之无知否？  

&emsp;&emsp;再行里许，左手有松风阵阵，竹海涛涛，随山风而长啸，共云鹤而绵杳！同天地得一幽旷，却俗事以一时闲。而吾妻亦不经这凛冽，埋脸于围巾之下，吾儿则一路狂奔雀跃，如脱笼之囚兔。 
 
&emsp;&emsp;又至一转弯处，见山涧间有红花数点，卓然挺立，随风逍遥，乃迎春之映山红也！再盘旋而上，火烧冰尖之峰尽在眼前也，然兴至于此，又念家中嗷嗷之幼女，便旋踵而归，山顶之期，且待下回！
