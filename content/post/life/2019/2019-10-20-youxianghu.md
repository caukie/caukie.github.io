---
categories:
- 生活
date: "2019-10-20T00:00:00Z"
excerpt: 随笔
no-post-nav: false
tags:
- 生活
title: 游湘湖
---
**<center>游湘湖</center>**

&emsp;&emsp;国庆得闲，驱蹇驴，载儿女贤妻，往湘湖一游。豪情故老，以西湖比西子，鲜丽而不能掩其媚；衰颓旧翁，将湘湖作村闺，淳朴而不能藏起秀。往来墨客，古今骚人，多有西湖山色褒奖之词，然少见湘湖风景赞美之语。故当今之游客，熙熙攘攘，嘈嘈杂杂，闻苏杭之名，读钱塘之文，慕西湖之景，皆往而察之，踏先人之行迹，觅山水之佳处。

&emsp;&emsp;当今西湖之湖山，以为世间烟火所萦，并俗事凡尘所扰，绝了当年清秀隽永之骨，存了一副脂粉浓艳之皮。特乐政者另寻新址，好游者再辟蹊径，开芦荻之滩，整菰蒲之渚，清菱藻之滨，修菡萏之池，筑杨柳之堤，通幽篁之径，起跨虹之桥，建泊舟之渡。其势小成，不失古味。

&emsp;&emsp;家小四人，拾阶登桥，信步柳岸，闲坐石椅，懒卧绿茵。其余观者，两两三三，错落有序，不益其繁，不减其简，无前拥后堵之忧，少喧闹纷杂之扰。遥想当年，自携佳肴，共暖美酒，席地论道，笑谈古今，兴起而咏，醉罢而眠，月落而返，意犹未尽，其乐逾今百倍！

&emsp;&emsp;佳期匆匆，逗留短促，浮掠湖山，浅尝而止。然碧荷绿柳，白鸥锦鲤，徐徐清风，悠悠细浪，虽不能尽，已得其味矣。另如电光阴，狭短人生，得与妻小共度，方是一大乐事，不虚此行，不虚此时也！