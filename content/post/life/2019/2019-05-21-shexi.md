---
categories:
- 生活
date: "2019-05-21T00:00:00Z"
excerpt: 随笔
no-post-nav: true
tags:
- 生活
title: 社戏
---

***<center>搜肠刮肚难成句，</center>***
***<center>鸡鸣犬吠自成诗。</center>***
***<center>拼却杯中无限酒，</center>***
***<center>难醉红尘俗世人。</center>***

&emsp;&emsp;共和七十载，岁在己亥年，赖乡间缙绅之能，集村中众人之力，邀梨园之名伶，饷诸老之耳目。出演之地，乃新立之礼堂，位于粼粼碧茶之下，幽幽修竹之侧，白墙红瓦，有画檐以栖飞鸟，高轩敞庑，得广厦以纳亲朋。  

&emsp;&emsp;八方之客，闻流言以觅其道，四海之宾，寻陌路以至僻壤。东方初白，两两三三，近于午时，则人潮涌动，络绎不绝兮，携椅插扇而来，川流不息也，骑驴驾车而集。古稀之辈，鹤发拄杖以争其先，耄耋之年，儿女相扶以承其后。肩踵相继塞其道，车马如龙溢于途，前后相呼，上下相应，熟识偶遇，互道家长里短，故知相逢，且话儿女情长。  

&emsp;&emsp;礼堂之前，道之两侧，开荒去芜，修颓葺坍，市井商贾，席地而贩，趁隙成摊。野叟老妪，皓首苍髯，不惧熏蒸，充盈礼堂，摇扇成风，呵气成云，人声鼎沸，眼杂耳噪，而其乐兹与此，不是我辈所得知也！锣鼓响处，山谷响雷，唱喏声起，啼莺婉转。粉面翠黛湿桃花，罗襦红袖透玉肌，绿杨修篁且婆娑，沙鸥白鹭共盘旋。依山野村，不意如此之盛，新辟之径，怎料今日之隆。  

&emsp;&emsp;星垂月落，流光射于长空；曲终人散，火龙游于狭路。扰扰攘攘，嘈嘈杂杂，芸芸茫茫，浩浩汤汤。片刻之后，灯息人静，唯余田间之叫蛙，草中之鸣螽。  

&emsp;&emsp;而一山之隔，乃公墓所在，当此之时，聚众为欢何其乐，不远之日，孤寂长眠谁人哀。清风徐来，寂然悠然，想苏子愀然于吾生之须臾，伯玉怅然于天地之悠悠，右军悲于今昔之同视。忽于门前篱落间，有点点圆叶如豆，原是儿时所种之牵牛，迄今逾三十载矣，其叶犹如初见，然已非彼时之花也！
![pic](/assets/images/2019/life/shexi1.jpg)
![pic](/assets/images/2019/life/shexi2.jpg)